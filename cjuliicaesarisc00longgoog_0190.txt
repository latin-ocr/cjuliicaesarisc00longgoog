180 O. JULII CAESARIS

Drappete et Lucterio gesta essent, quoque in consilio
permanerent oppidani. Quorum etsi paucitatem con·
temnebat, tamen pertinaciam magna poena csse affici-
endam judicabat, no universa Gallia non defuisse vires
sibi ad resistendum Romanis sed constantiam putaret;
neve hoc exemplo ceterae civitates locorum oppor-
tunitate fretae se vindicarent in libertatem quum
omuibus Gallis notum sciret reliquam esse unam ae-
statem suae provinciae, quam si sustinere potuissent,
nullum ultra periculum vererentur. Itaque Q. Calenum
legatum cum legionibus [duabus] relinquit, qui justis
itineribus [se] subsequeretur3 ipse cum omni equitatu
quam potest celerrime ad Caninium contendit.

40. , Quum contra exspectationem omnium Caesar
Uxellodunum venisset oppidumque operibus clausum·
animum adverteret, neque ab oppugnatione recedi
rideret ulla conditione posse, magna autem copia fru-
menti abundare oppidanos ex perfugis cognosset, aqua
prohibere hostem tentare coepit. Flumen infimam
vallem dividebat, quae totum paene montem cingebat,
in quo positum erat praeruptum undique oppidum Ux-
ellodunum. Hoc flumen averti'loci natura prohibebat,
sic enim in imis radicibus montis ferebatur ut nullam
in partem depressis fossis derivari posset. ' Erat autem
oppidanis difficilis et praeruptus eo descensus, ut pre-
hibentibus nostris sine vulneribus ac periculo ritae
neque edire flumen neque arduo se recipere possent
ascensu. Qua difficultate eorum cognita Caesar, sagit
tariis funditoribusque dispositis, tormentis etiam qui-
busdam locis contra facillimos descensus collocatis, aqua
fluminis prohibebat oppidanos, quorum omnis postea
multitudo aquatorum uuum in locum conveniebat.

41. Sub ipsum enim oppidi murum magnus fons
aquae prorumpebat ab ee perte, quae fere pedum cco
intervallo fluminis circuitu vacabat. Hoc fonte prohiberi
posse oppidanos quum optarent reliqui, Caesar uuus
videret, e regione ejus vineas agere adversus montem et
aggeres instruere coepit magno cum labore ct continua
dimicatione. Oppidani enim loco superiore decurrentes
[eminus] sine periculo proeliabantur, multosque per·

ἱ

 

